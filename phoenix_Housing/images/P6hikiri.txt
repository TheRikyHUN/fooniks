Põhikiri 


I Üldsätted

1.1. Mittetulundusühing nimetusega eRP Gaming (edaspidi: Selts) on vabatahtlikkuse alusel ühinenud isikute iseseisev kasumit mitte taotlev organisatsioon, mis tegutseb avalikes huvides.
1.2. Seltsi asukohaks on Nuustaku, Eesti Vabariik.
1.3. Seltsi eesmärgiks on: Arendada Eesti Võrgumängude maastikut.
1.4. Seltsi põhitegevusteks on Serveri-, tarkvara- ja kommuuniteenuste pakkumine, arendamine ning mängurlusega seotud ürituste korraldamine.  
1.6. Selts võib omada vara ja oma sümboolikat
1.7. Seltsi tulu võib kasutada üksnes põhikirjaliste eesmärkide saavutamiseks.
1.8. Selts ei või jaotada tulu oma liikmete vahel.
1.9. Seltsi majandusaasta algab 1. jaanuaril ja lõpeb 31. detsembril. 
1.10. Selts on asutatud määramata ajaks.

II Seltsi liikmeks vastuvõtmise ning seltsist väljaastumise ning väljaarvamise tingimused ja kord

2.1. Seltsi liikmeks vastuvõtmist võib taotleda iga isik, kes soovib arendada seltsi eesmärkidega kooskõlas olevat tegevust ning on täitnud vajalikud liitumisdokumendid.
2.2. Seltsi liikmeks vastuvõtmise otsustab seltsi juhatus, kui on täidetud liitumisavaldus. ( vt. Lisa 1 )
2.3. Seltsist väljaastumiseks esitab liige juhatusele kirjaliku avalduse. 
2.4. Seltsi liikme võib seltsist välja arvata juhatuse otsusega, kui:
a) ei täida seltsi põhikirjas määratletud õigusi ja kohustusi;
b) ei ole viimase kahe aasta jooksul osalenud ühelgi seltsi üldkoosolekul või seltsi poolt korraldatud üritusel;
c) astub seltsiga samalaadset tegevust arendava mittetulundusühingu liikmeks;
2.5. Seltsi liikme väljaarvamise otsustab seltsi juhatus oma koosolekul, teatades selle küsimuse arutelust väljaarvatavale liikmele kirjalikult vähemalt 2 nädalat enne koosoleku toimumist ja tal on õigus osaleda sõnaõigusega oma väljaarvamise küsimuse arutamisel juhatuses . Liikme väljaarvamise otsus on langetatud, kui selle poolt on 2/3 juhatuse liikmetest.
2.6. Seltsi juhatuse poolt väljaarvatud liikmel on õigus nõuda väljaarvamise küsimuse otsustamist väljaarvamisele järgneval seltsi üldkoosolekul. 


III. Liikmete õigused ja kohustused 

3.1. Seltsi liikmetel on õigus:
a) osaleda hääleõigusega seltsi üldkoosolekul
b) olla valitud seltsi juhtorganite liikmeks;
c) saada seltsi juhatuselt ja muudelt organitelt teavet seltsi tegevuse kohta
3.2. Seltsi liige on kohustatud:
a) järgima seltsi tegevuses osalemisel põhikirja ja seltsi juhtorganite otsuseid;
b) teatama seltsi juhatusele seltsi liikmete arvestuse pidamiseks oma kehtivad kontaktandmed; 
c) hoidma Seltsi vara ja saladusi vastavalt seltsi põhikirja punktis VI määratletud tingimustele.
3.3. Seltsi liikmete õiguste ja kohustuste muutmine toimub ainult seltsi juhatuse koosolekul vastavalt juhatuse koosoleku reeglitele. 


IV. Üldkoosolek

4.1. Seltsi kõrgeimaks organiks on seltsi üldkoosolek, millel iga seltsi liikmel on üks hääl. 
4.2. Seltsi üldkoosoleku pädevuses on:
a) põhikirja muutmine. Põhikirja muutmise otsus loetakse , kui selle poolt on üle poole koosolekul osalenud seltsi liikmetest või nende esindajatest.
b) eesmärgi muutmine. Eesmärgi muutmise otsus loetakse kehtivaks, kui selle poolt on üle 9/10 koosolekul osalenud seltsi liikmetest või nende esindajatest.
c) juhatuse liikmete määramine.
d) revisjoni määramine
d) juhatuse või muu organi liikmega tehingu tegemise või tema vastu nõude esitamise otsustamine ja selles tehingus või nõudes seltsi esindaja määramine
e) seltsile kuuluvate kinnisasjade ja registrisse kantavate vallasasjade võõrandamise ja asjaõigustega koormamise otsustamine ja tingimuste määramine nimetatud tehinguteks
f) muude küsimuste otsustamine, mida ei ole seaduse või põhikirjaga antud teiste organite pädevusse
4.3. Seltsi üldkoosoleku kutsub kokku juhatus vähemalt korra aastas:
a) aastaaruande kinnitamiseks
b) seaduses määratud ja muudel juhtudel, kui seltsi huvid seda nõuavad 
4.4. Üldkoosoleku kokkukutsumiseks avaldab seltsi juhatus vähemalt seitse päeva enne üldkoosoleku toimumist teate, näidates ära üldkoosoleku toimumise aja, koha ja päevakorra või saadab igale seltsi liikmele kaks nädalat enne üldkoosoleku toimumist samasisulise kirjaliku teate seltsi kodulehel ning e-kirjaga kõikidele liikmetele. 
4.5. Üldkoosolek on otsustusvõimeline, kui sellel osaleb või on esindatud üle poole seltsi liikmetest
4.6.Üldkoosoleku otsus on vastu võetud, kui selle poolt on üle poole koosolekul osalenud seltsi liikmetest või nende esindajatest 


4.7. Erakorraline üldkoosolek. 


Erakorraline üldkoosolek kutsutakse kokku, kui juhatus leiab selle vajaliku olevat või vähemalt 3/10 seltsi liikmetest palub seda põhjendatult kirjalikus vormis juhatusel teha. Erakorraline üldkoosolek tuleb läbi viia kahe nädala jooksul peale sellekohase avalduse esitamist. 


4.8. Ettepanekud üldkoosoleku päevakorrale. 


Kui seltsi liige soovib mingi küsimuse arutamisele võtmist järgmisel üldkoosolekul, peab ta sellest kirjalikult teatama juhatusele mitte hiljem kui üks nädal enne üldkoosoleku toimumise aega. 


4.9. Hääleõigus. 


Seltsi üldkoosolekust võivad osa võtta kõik hääleõigusega liikmed. Igal hääleõiguslikul isikul on ainult üks hääl. Juriidilisest isikust liikme eest hääletab lihtkirjaliku volitusega esindaja. 

V. Juhatus 


5.1. Seltsi tegevust juhib ja seda esindab juhatus, milles on kuni 4 liiget.
5.2. Juhatuse liikmed määrab üldkoosolek ametisse 2 aastaks.
5.3. Seltsi nimel teostatavate tehingute, mille suurus ületab 1000.000 krooni, sooritamiseks peab juhatus saama eelneva nõusoleku üldkoosolekult. 
5.4. Juhatuse otsuse langetamiseks on vajalik juhatuse liikmete poolthäälteenamus.
5.5 Juhatuse koosolekud toimuvad igal kalendrikuul.

VI. Seltsi Vara, Saladused

6.1.  Seltsi varaks on temale kuuluvad materiaalsed väärtused ja rahalised vahendid, mis moodustuvad: 
6.1.2. annetustest, kingitustest ja sponsorsummadest; 
6.1.3. sihtotstarbelistest eraldistest; 
6.1.4. varast, mille füüsiline või teine juriidiline isik võõrandab seltsi kasuks; 
6.1.5. varast, mille MTÜ soetab; 
6.1.6. muust seaduslikust tulust ja varast. 
6.4. Seltsi vara kasutatakse: Seltsi töö korraldamiseks; lepinguliste tööde eest tasumiseks; Seltsiga töösuhetes olevate isikute töö tasustamiseks; põhivahendite ja muu vara soetamiseks; muudel põhikirjaliste eesmärkide saavutamiseks vajalikel eesmärkidel. 
6.5. Seltsi raamatupidamist teostatakse vastavuses Eesti Vabariigis kehtivale seadusandlusele.

VII AUTORIÕIGUSED  
 
7.1. Seltsi Interneti kodulehele lisatud teostele ja muudele intellektuaalse tegevuse tulemustele kohaldatakse Autoriõiguse seaduses sätestatut.  
7.2. Foorumisse tehtud postitused ei ole iseseisvad teosed autoriõiguse seaduse mõttes ja postituse teinud isikul ei teki autoriõigusi tema poolt tehtud postitustele.  
7.3. Foorumisse erinevate isikute poolt tehtud postitused võivad sisaldada autoriõiguste objektiks olevaid teoseid.  
7.4.1. Isik, postitades foorumisse eelmises punktis nimetatud teost sisaldava postituse, annab sellega Seltsile tähtajatu loa (lihtlitsents) oma teose kasutamiseks Seltsi põhikirjaliseks tegevuseks.  
7.4.2. Eelmises alapunktis nimetatud loa andmise eest ei maksta isikule tasu.  
7.5. Punktis 7.4 sätestatut kohaldatakse ka kõigile galeriisse lisatud fotodele ning muude kodulehe komponentidega seoses olevatele materjalidele.  
7.6. Kui isik astub või arvatakse liikmeskonnast välja, puudub tal õigus eemaldada tema poolt foorumisse ja galeriisse lisatud pilte ja muid materjale, välja arvatud juhul kui seda pooldab Seltsi üldkoosolek/juhatus.  
7.6.1 Isikul ei teki õigust nõuda hüvitist tema poolt Seltsi liikmeks olemise ajal Seltsi Interneti koduleheküljele lisatud materjalide ja piltide eest.  
7.6.2. Punktis 7.4.1 nimetatud litsents ei kaota kehtivust isiku Seltsi liikmete hulgast välja arvamise korral.

VIII. Ühinemine, jagunemine, likvideerimine. 

7.1. Seltsi ühinemine, jagunemine ja likvideerimine toimuvad seaduses sätestatud korras.
7.2. Seltsi likvideerijateks on juhatuse liikmed või üldkoosoleku poolt määratud isikud.
7.3. Seltsi likvideerimisel antakse pärast võlausaldajate nõuete rahuldamist allesjäänud vara sarnase eesmärgiga tulumaksusoodustusega mittetulundusühingule, sihtasutusele või avalik-õiguslikule juriidilisele isikule.